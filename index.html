<!DOCTYPE html>
<html lang="en">
<head>
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <title>Leida</title>
  <link rel="stylesheet" href="./assets/css/main.css">
  <script src="./assets/js/main.js"></script>
</head>
<body>
  <header>
    <h1 class="title">Leida</h1>
    <div class="new-es">Uus!</div>
    <div class="new-eng">New!</div>
    <div class="language">
      <a href="#" class="selected-language">Est</a>/<a href="./en/index.html">Eng</a>
    </div>
  </header>
  <!-- <div id="subscribe">
    <div id="subscribe-close">
      <img src="./assets/img/close.svg" alt="close icon">
    </div>
    <div class="subscribe-content">
      <div>Mailing list</div>
      <input type="text" class="mail-input">
      <div id="subscribe-submit">Subscribe</div>
    </div>
  </div> -->
  <main>
    <section>
      <p class="introduction">
        <i>Leida</i> on EKA Disainiteaduskonna algatatud veebiajakiri, kus avaldatud tekstid kirjeldavad, analüüsivad ja mõtestavad inimeseks ja mitte-inimeseks olemist läbi disainis kesksete visuaalsete, materiaalsete ja protsessuaalsete aspektide. <i>Leida</i> toob kokku kirjutavad eesti- ja välismaised praktikud ja teoreetikud, kelle taust on disainis, materjalikunstides (<i>crafts</i>’is), arhitektuuris, kujutavas kunstis või nende vahele jäävates valdkondades. Ajakiri pakub diskussiooniplatvormi, mis jõustab erinevate meediumite, distsipliinide ja vaatenurkade paljusust, et tagada piisav kriitilisus ja adekvaatsus mõistmaks nüüdisaegset inimest, tema kogemust ja teda ümbritsevat keskkonda.
      </p>
      <h3 class="authors-title">Kaastööd</h3>
      <ul class="authors">
        <li>Britta Benno</li>
        <li>Arife Dila Demir</li>
        <li>Ariel Guersenzvaig</li>
        <li>Louna Hakkarainen</li>
        <li>Juss Heinsalu</li>
        <li>Kaisa Karvinen</li>
        <li>Sandra Kosorotova</li>
        <li>Kristi Kuusk</li>
        <li>Oliver Laas</li>
        <li>Nesli Hazal Oktay</li>
        <li>Darja Popolitova</li>
        <li>Ivar Sakk</li>
      </ul>
    </section>
    <section>
      <article>
        <!-- <h3 class="article-title">Essay: What is Design Writing</h3>
        <h4 class="article-author">Taavi Hallimäe</h4> -->
        <p>
          Disain on meie igapäevane kaaslane, mille kohalolus ja kõikjale ulatuvuses võime me kaasajal alati kindlad olla, isegi kui selle piirid jäävad ähmasteks ning mõju mõistmatuks. Kuigi disaini puhul on tegu tehisliku ja inimeste poolt looduga, kujundab disain lisaks inimesele ka mitte-inimest. Gilles Deleuze’i ja Felix Guattari võrdlust kasutades on disain risomaatiline võrgustik–umbes nagu seeneniidistik, mis ulatub küll erinevatesse ökosüsteemidesse, kuid kujundab ning läbistab ka meie füüsilisi kehasid, tundeid, originaalseid ja konventsionaalseid mõtteid ning väärtusi, mida me südamelähedaseks peame.
        </p>
        <p>
          Disain on alati hõlmanud meie argielu–nii avalikku kui ka individuaalset–mõjutades seda, kuidas me kogeme ja mõtleme, milliseid vahendeid kasutades tähendusi loome ja neid tõlgendame. Kuigi disainist on saanud kaasaegse elu keskseim ideoloogia, mis vallutab endale uusi territooriumeid üha juurde, jääb disain (ja ka disainer) tihti märkamatuks. Paljudesse disainiprotsessidesse on anonüümsusetaotlus ja n–ö pehme mõjutustegevus isegi sisse kirjutatud, võimendades inimeste ning nende harjumustega manipuleerimist veelgi. Selles kõiges–kuidas meie identiteet on läbi visuaalse ja materiaalse kultuuri disainerite ja tarbijate poolt kujundatud–on lõpuks aga midagi väga orgaanilist. Sekkumine sellesse esmapilgul juba niigi toimivasse ja loomulikku tundub sobimatu, sest nii vastandume valitsevale korrale, millega oleme vaikides leppinud.
        </p>
        <p>
          Disainiajakirjaga <i>Leida</i> püüame me nihestada disaini voolujoonelist pealispinda, et anda võimalus tulla korrakski välja meie meeli ja mõtlemist uinutavast maailmast. Disain ei peaks piirduma valitseva tarbimiskultuuriga, vaid pakkuma tuge ka meie kehade, tunnete, mõtete ja väärtuste paremaks mõistmiseks. Meil on vaja <i>leida</i> viise käsitlemaks kriitiliselt esemeid, teenuseid, kujundeid ja protsesse, mille mõjutusi me sageli isegi ei märka. Märgatud disaini mõju ja tähendust peame aga õppima alles mõistma, seda enam, et disainiga kaasnevate mõjude ja tähenduste muutumisel puudub lõpp. Just disainikirjutusel on meie hinnangul selles oluline roll kanda.
        </p>
        <p>
          Ajakirja nimega–<i>Leida</i>–viitame kunagise, algselt kitsalt kodukujundusele keskendunud almanahhi „Kunst ja Kodu“ (1958–1990) esimesele koostajale <i>Leida</i> Madissonile. Sellise valikuga soovime tõsta esile Eesti disaini jaoks erakordselt olulist ajakirja ja sellega seotud, seni isegi ebaõiglaselt varjatuks jäänud inimesi ja nende algatusi. Aja jooksul arenes „Kunst ja Kodu“ väljaandeks, mis pakkus võimalust kirjutada argipäevaste teemade kõrval ka kaasaegsetest kunstiküsimustest ja mõttevooludest, misläbi laiendati diskussiooni disainiväljal toimuva üle. Erinevatest perspektiividest, sealhulgas praktikast lähtuvaid käsitlusi soovime ka <i>Leida</i> tulevastesse numbritesse kaasata. Siiski ei soovi me <i>Leida</i>ga pöörata tähelepanu mitte ainult ühele konkreetsele isikule, vaid disaini enda teatavale nähtamatusele–olgu selleks ajaloo hõlma vajunud, kaanonist välja jäetud disainerid ja disainist kirjutajad või ka meid ümbritsev, vohavalt kasvav disainimassiiv, mille läbivalgustamiseks sobilike disaini mõtestamise viiside leidmine on üks <i>Leida</i> pealisülesandeid.
        </p>
        <p>
          Kui juba disaini märkamine võib osutuda keeruliseks väljakutseks, siis kas me üldse peaksime disainist kirjutamisest rääkima? Meile tundub, et selle vältimine jätaks dialoogi disainiga ühepoolseks. Pealegi ei lõpetaks disain kunagi meie kirjutamist, isegi kui meie peaksime disainist kirjutamisest loobuma. Disain on sellega juba alustanud, meil tuleb talle järele jõuda.
        </p>
        <div class="footnotes">
          <div>
            <span class="number">1</span>G. Deleuze, F. Guattari, <i>A Thousand Plateaus: Capitalism and Schizophrenia</i>. Minneapolis, London: University of Minnesota Press, 1987.
          </div>
          <div>
            <span class="number">2</span>A. Kurg, Almanahh „Kunst ja Kodu“ 1973–1980. – Kunstiteaduslikke Uurimusi 2004, kd 13 (2), lk 110−142.
          </div>
        </div>
      </article>
    </section>
  </main>
  <footer>
    <div class="footer">
      <img src="./assets/img/EKA_logo_black.svg" alt="Estonian Academy of the Arts">
    </div>
  </footer>
</body>
</html>